# -*- mode: mandoku-view; -*-
#+TITLE: 欽定天祿琳琅書目
#+DATE: 2015-08-24 22:53:49.049742
#+PROPERTY: ID KR2n0009
#+PROPERTY: BASEEDITION WYG    
#+PROPERTY: JUAN 卷九
<pb:KR2n0009_WYG_009-1a>¶
欽定四庫全書¶
欽定天禄琳琅書目卷九¶
　明版子部¶
標題句解孔子家語(一函/三冊)¶
　　明何孟春補註三巻前漢孔衍魏王肅二序孟春¶
　　自序林俊序¶
　　前影宋鈔中載王肅所注孔子家語係為十巻較¶
　　此三卷詳備逺甚葢孟春未見肅注序中已自言¶
<pb:KR2n0009_WYG_009-1b>¶
　　之矣考明史孟春字子元彬州人登𢎞治六年進¶
　　士由兵部主事歴官吏部左侍郎世宗時以議大¶
　　禮屢疏力爭出為南京工部左侍郎引疾歸及明¶
　　倫大典成削其籍卒於家隆慶初贈禮部尚書諡¶
　　文簡林俊明史無傳按朱彛尊明詩綜小傳俊字¶
　　待用莆田人成化戊戌進士由刑部主事累官至¶
　　刑部尚書加太子太保諡貞肅¶
荀子(一函/十冊)¶
<pb:KR2n0009_WYG_009-2a>¶
　　周荀況撰唐楊倞註二十卷前倞序¶
　　是書版心上方標世徳堂刋四字按世徳堂原版¶
　　係以老子莊子列子荀子楊子文中子合刻行世¶
　　者而此本則其分部單行之本版式印手俱工¶
　　明桑氏収蔵諸印一稱黎陽郡叢桂堂考黎陽即¶
　　桑氏族望一稱栢臺世澤考明代桑氏官御史稱¶
　　忠直者惟嘉靖間江都桑喬為最著此或其後人¶
　　耳其文峯主人子純氏本樸氏諸印當即一人之¶
<pb:KR2n0009_WYG_009-2b>¶
　　私印也¶
　¶
　¶
荀子(二函冊/十四)¶
　　篇目同前¶
　　此亦前版分部單行之書¶
五臣音注揚子法言(一函/四冊)¶
　　漢揚雄著晉李軌唐栁宗元宋宋咸吴秘司馬光¶
<pb:KR2n0009_WYG_009-3a>¶
　　五家注十卷前咸序次咸進書表次光序次篇目¶
　　次渾天儀圖説二篇¶
　　考馬端臨文獻通考載揚子法言十三卷引晁公¶
　　武讀書志云晉祠部郎中李軌注宋史藝文志載¶
　　柳宗元注揚子法言十三卷宋咸補注又載司馬¶
　　光集注四家揚子法言十三卷文獻通考亦載温¶
　　公集注法言十三卷引讀書志云温公集晉李軌¶
　　唐柳宗元國朝宋咸呉秘注温公自言李祠部注¶
<pb:KR2n0009_WYG_009-3b>¶
　　本及音義最為精詳宋呉亦皆據李本而文多異¶
　　同今參以漢書取其通者以為定本先審其音乃¶
　　解其義云云據諸書所稱軌及宗元秘所注者俱¶
　　止名為注咸注者謂之補注光集者謂之集注明¶
　　以前未嘗稱音注亦無五臣之目且著於録者皆¶
　　十三巻不止十卷是本亦世徳堂所刋六子中之¶
　　一葢仿文選注名而稱為五臣因其兼及審音而¶
　　稱為音註又改併卷㠸省為十卷則皆非宋刻之¶
<pb:KR2n0009_WYG_009-4a>¶
　　舊乃書中所載咸進表亦稱十卷豈改竄其原文¶
　　耶咸字貫之建陽人天聖二年進士官至都官郎¶
　　中秘甌寧人官提㸃京東路刑獄並見凌迪知萬¶
　　姓統譜¶
　　桑氏收蔵印記見前¶
　¶
　¶
五臣音註揚子法言(一函/四冊)¶
<pb:KR2n0009_WYG_009-4b>¶
　　篇目同前¶
五臣音註揚子法言(一函/八冊)¶
　　篇目同前¶
　　以上二書皆與前部同版而紙墨則以第二部為¶
　　勝也¶
劉向新序(一函/四冊)¶
　　漢劉向著十卷目録後有宋曽鞏序¶
　　此葢明翻宋槧之本而紙質則嫌麄厚橅印亦未¶
<pb:KR2n0009_WYG_009-5a>¶
　　能工¶
劉向説苑(一函/八冊)¶
　　漢劉向著二十卷首宋曽鞏序目録後載向原序¶
　　此與新序同時並刋之本¶
徐幹中論(一函/二冊)¶
　　漢徐幹著上下二卷前無名氏序次宋曽鞏序後¶
　　宋石邦哲元陸友識語二篇¶
　　考中論一書陳振孫書録解題謂唐志六巻今本¶
<pb:KR2n0009_WYG_009-5b>¶
　　二十篇有序而無名氏葢同時人所作晁氏讀書¶
　　志馬氏通考所載俱稱二十篇分上下二卷與今¶
　　本篇目無異按石邦哲識語稱紹興二十八年假¶
　　朱丞本校於博古堂陸友識語稱邦哲字照明再¶
　　世蔵書至治二年得之錢塘仇逺氏是此書乃初¶
　　校於宋再刻於元而今本則又為明時翻刻者版¶
　　小而字畫精潔不減宋梓邦哲紹興時官大理評¶
　　事友字友仁博雅好古工漢𨽻八分嘗著硯史墨¶
<pb:KR2n0009_WYG_009-6a>¶
　　史印記並見凌迪知萬姓統譜仇逺字仁近自號¶
　　近村又號山村見兩浙名賢錄¶
文中子(一函/四冊)¶
　　隋王通著宋阮逸注十卷前逸序¶
　　是書亦世徳堂刋本橅印並工¶
　　桑氏收蔵諸印記並見前惟中増瀛洲仙客一印¶
　¶
　¶
<pb:KR2n0009_WYG_009-6b>¶
皇極經世書(四函冊/三十)¶
　　宋邵雍著十卷¶
　　此書前後俱無序跋考晁氏讀書志陳氏書録解¶
　　題馬氏文獻通考俱作十二卷雍子伯温為之序¶
　　系其畧云其一之二則總元㑹運世之數三之四¶
　　以㑹經運五之六以運經世七之十則以隂陽剛¶
　　柔之數窮律吕聲音之數以律吕聲音之數窮動¶
　　植飛潛之數十一之十二則論皇極經世之所以¶
<pb:KR2n0009_WYG_009-7a>¶
　　為書葢原書十二卷前十巻為書謂之皇極經世¶
　　書末二卷為篇謂之觀物篇又别見觀物内篇二¶
　　卷單行之本陳振孫謂即經世書之第十一第十¶
　　二卷也内篇之外又有觀物外篇六卷晁公武謂¶
　　雍門人所記張載謂外篇亦雍所作門人第編集¶
　　之引雍詩若無揚子天人學安有莊周内外篇之¶
　　句為證近世刋行之本僅止觀物内外篇而前十¶
　　卷之書不可多覯此書雖闕二卷而前十卷獨全¶
<pb:KR2n0009_WYG_009-7b>¶
　　洵收蔵家希有之珍也¶
心經附註(一函/四冊)¶
　　宋真徳秀心經明程敏政附註前敏政序次徳秀¶
　　心經總目并賛次宋顔若愚跋次宋程復心心學¶
　　圖并説後敏政後序明汪祚識語末李滉心經論¶
　　按敏政是書以真西山心經為綱採摭程朱以下¶
　　大儒之言互有發明者附之於後故名附註第考¶
　　明史藝文志僅載敏政道一編五卷而附註一書¶
<pb:KR2n0009_WYG_009-8a>¶
　　不見著録今按敏政自序汪祚識語同作於𢎞治¶
　　五年而李滉論乃作於嘉靖四十五年相距又七¶
　　十五載其論極言敏政道一編以朱子晚年悔悟¶
　　與陸氏合之説為牽合附㑹而獨取此書遵朱子¶
　　之意賛西山之經為有益學者故為此論以發明¶
　　之據此則為敏政未刋之書而滉所梓行者因明¶
　　末儒林宗尚良知故道一編多所流傳此書雖刻¶
　　而仍未盛行史家遂獨見遺也考凌迪知萬姓統¶
<pb:KR2n0009_WYG_009-8b>¶
　　譜程復心婺源人仕元為徽州路教授嘗著四書¶
　　章圖總要明史文苑𫝊程敏政字克勤休寧人成¶
　　化進士累官禮部侍郎贈禮部尚書歙縣志汪祚¶
　　字承之著有寳經堂稿崇孝編顔若愚李滉爵里¶
　　俱未詳¶
天原發微(二函/十冊)¶
　　元鮑雲龍著明鮑寧辨正五卷前雲龍自序次元¶
　　方回二序次總目次辨正凡例次圖一卷次篇目¶
<pb:KR2n0009_WYG_009-9a>¶
　　名義一卷次問答節要一卷後元曹涇跋戴表元¶
　　後序¶
　　考鮑寧辨正一書見明史藝文志此本載方回二¶
　　序一述鮑雲龍著書之意一叙鄭昭祖刻梓之由¶
　　雲龍著書時嘗與回辨析其義所云問答葢往來¶
　　手札中語也寧之辨正以小字分註本文之下又¶
　　刪問答之繁複者名為節要是此書初刻出於昭¶
　　祖今本則寧作辨正後所刋也篇目名義亦寧所¶
<pb:KR2n0009_WYG_009-9b>¶
　　作後一部有寧序此本闕之回之二序一作於至¶
　　元辛卯一作於元貞丙申曹涇跋亦作於丙申戴¶
　　表元序作於大徳己亥皆昭祖原刻中所有而寧¶
　　仍其舊者考歙縣人物志鮑雲龍字景翔鮑寧字¶
　　廷謐方回字萬里一字囦甫號虛谷宋時知建徳¶
　　府入元累遷通議大夫曹涇字清甫號宏齋至元¶
　　中授紫陽書院山長著服膺録讀書記諸書鄭昭¶
　　祖字孔昭元初以薦除廣南西道儒學提舉不赴¶
<pb:KR2n0009_WYG_009-10a>¶
　　元史戴表元字帥初奉化人咸淳中進士乙科大¶
　　徳八年拜信州教授調婺州以疾辭¶
天原發微(一函/四冊)¶
　　篇目同前前有明鮑寧序其鮑雲龍自序方回後¶
　　序辨正凡例曹涇跋戴表元序俱闕¶
　　此與前書同版而橅印在後故紙墨不及¶
　　闕補圖(十二/)卷一(二十八/)卷二下(十一/十二)卷三下(七/)¶
　　卷四(三十五/)卷五上(二/)卷五下(五十二/)¶
<pb:KR2n0009_WYG_009-10b>¶
聖學心法(一函/四冊)¶
　　明成祖御撰四卷前成祖序¶
　　成祖序稱嘗見唐文皇帝作帝範十二篇以訓其¶
　　子雖未底於精一執中之藴要皆切實著明可以¶
　　為治故於㡬務之暇采古聖賢嘉言編輯為書云¶
　　云其書四卷皆言君道而以父道子道臣道附於¶
　　第四卷之後此本橅印不佳似是坊間售本非内¶
　　府印蔵之書也¶
<pb:KR2n0009_WYG_009-11a>¶
五倫書(四函二冊/三十)¶
　　明宣宗御撰六十二卷前明英宗序¶
　　考明史藝文志載五倫書六十二卷宣宗採經傳子¶
　　史嘉言善行有闗於五倫之道者編輯成帙正統中¶
　　英宗製序刋行此書橅刻極精並是當時初印之本¶
　　明内府蔵本有廣運之寳¶
　¶
　¶
<pb:KR2n0009_WYG_009-11b>¶
五倫書(六函冊/六十)¶
　　篇目同前¶
　　此與前書同時橅印而紙質之緻膩過之¶
　　明内府蔵本鈐寳同前¶
　¶
　¶
五倫書(四函二冊/六十)¶
　　篇目同前¶
<pb:KR2n0009_WYG_009-12a>¶
　　此本印工較前二部更為精潔¶
　¶
　¶
　¶
　　闕補卷五十四(全/)¶
五倫書(六函二册/六十)¶
　　篇目同前¶
　　此本橅印在前三部之後書中雖鈐内府之寳而¶
<pb:KR2n0009_WYG_009-12b>¶
　　亦有收蔵家私印者未必非因紙墨稍差散入民¶
　　間也韓氏仲氏印記未詳其人¶
　¶
　¶
　¶
　¶
五倫書(四函冊/六十)¶
　　篇目同前¶
<pb:KR2n0009_WYG_009-13a>¶
　　此書墨香紙色與第一部同亦橅印之佳本也明¶
　　内府鈐寳並同¶
　¶
　¶
格物通(二函冊/二十)¶
　　明湛若水著一百卷前若水自序次進書表次謝¶
　　恩進書疏疏後載明世宗諭㫖次若水纂要録一¶
　　巻後明周相吕柟二序髙簡跋¶
<pb:KR2n0009_WYG_009-13b>¶
　　按若水此書以大學明徳之事莫先于格物格之¶
　　為功在于誠意正心修身遂可以齊家治國平天¶
　　下故自誠意以下類其物之繁簡列以目之多寡¶
　　或綴經史格言或闡祖宗大訓明史稱其仿大學¶
　　衍義補而作者是也書成百卷進于嘉靖七年世¶
　　宗極為嘉賞周相吕柟髙簡各序跋皆作于嘉靖¶
　　十二年三人皆出若水門同刻是書者也若水字¶
　　元明増城人𢎞治十八年進士歴官南京國子監¶
<pb:KR2n0009_WYG_009-14a>¶
　　祭酒南京吏禮兵三部尚書吕柟字仲木髙陵人¶
　　正徳戊辰進士第一累官南京禮部侍郎贈尚書¶
　　諡文簡見明史儒林𫝊周相呉江人髙簡綿州人¶
　　俱嘉靖己丑進士見太學題名碑相作序時官四¶
　　川道監察御史¶
　　明内府蔵本有廣運之寳潯陽陶氏印記未詳其人¶
　¶
　¶
<pb:KR2n0009_WYG_009-14b>¶
　　闕補卷六(五/六)卷七(九/)¶
古今攷(一函四冊/二十)¶
　　宋魏了翁著元方回續三十八卷前了翁序序後¶
　　有回識語¶
　　按此書雖名為了翁所撰而經其手定者止二十¶
　　則餘皆回所續成每條之首俱標某某曰以為别¶
　　引史傳語則稱某紀某傳故于了翁所自著者燦¶
　　若列眉矣毎卷首第二行悉標上海後學王圻校¶
<pb:KR2n0009_WYG_009-15a>¶
　　刋其三十八卷之末附刋元人周文英詩一章并¶
　　其子南序序題至正二十年稱此書未能版行姑¶
　　與同志者抄寫數十本云云是此書在宋元間並¶
　　無刋本至王圻始為付梓也文英父子爵里俱無¶
　　考了翁回並見前¶
　　闕補卷一(二十/)¶
老子道徳經(一函/二冊)¶
　　周李耳撰二卷河上公章句前三國葛元序¶
<pb:KR2n0009_WYG_009-15b>¶
　　此亦従世徳堂刋本中分出單行者其橅印與前¶
　　荀揚諸子並出一時¶
南華真經副墨(一函/六冊)¶
　　周莊周著明陸西星注八卷前明程涓序次西星¶
　　自序次篇目次讀南華真經雜説次批㸃法次論¶
　　音叶次論字畫後明孫大綬序¶
　　按西星自序稱南華為道徳經之註疏妙竅同元¶
　　並通大乗之祕故為是註以匡昔賢之不逮云云¶
<pb:KR2n0009_WYG_009-16a>¶
　　葢合二家之説而參訂一書也其以副墨為名者¶
　　即取莊子副墨之子聞諸洛頌之孫句考郭象注¶
　　副墨即文字之謂西星序作于萬厯戊寅涓與大¶
　　綬二序俱作于萬厯乙酉涓字巨源新安人大綬¶
　　字伯符各見本序西星爵里無考是書紙墨雅潔¶
　　可稱明版佳本¶
沖虚至徳真經(一函/四冊)¶
　　周列禦宼著晉張湛注唐殷敬順釋文八卷前湛¶
<pb:KR2n0009_WYG_009-16b>¶
　　序目録後載漢劉向原序¶
　　考馬端臨文獻通考載張湛注列子八巻又載列¶
　　子釋文二卷是知宋時傳本注與釋文分刻此則¶
　　合刋亦世徳堂梓行六子之一也其以沖虚至徳¶
　　真經為名者唐天寳初奉冊列禦宼為沖虚真人¶
　　改題其書為沖虚真經逮宋景徳四年勅加至徳¶
　　之號又稱沖虚至徳真經晁公武讀書志所載已¶
　　同此名矣¶
<pb:KR2n0009_WYG_009-17a>¶
　　桑氏收蔵印記見前¶
　¶
　¶
　¶
　¶
沖虚至徳真經(一函/六冊)¶
　　篇目同前¶
　　亦世徳堂刋本紙墨與前部同¶
<pb:KR2n0009_WYG_009-17b>¶
戰國䇿(一函/八冊)¶
　　宋鮑彪注十卷前彪序次載漢劉向宋曽鞏上目¶
　　録序二篇卷十後有彪識語¶
　　前宋版戰國䇿有王信序自記其梓刻之由此本¶
　　無之惟卷末有嘉定五年夏月世綵堂刋本記其¶
　　左右邉䦨墨線俱就版中分行線痕凑成本記之¶
　　式其為偽造固已顯然況字畫亦逺不相及乎¶
　　徐摭收蔵印記無考次一印青字下一字糢糊不¶
<pb:KR2n0009_WYG_009-18a>¶
　　可辨識¶
　¶
　¶
吕氏春秋(一函/四冊)¶
　　秦吕不韋著漢髙誘訓解二十六卷前誘序目錄¶
　　後有鏡湖遺老識語明張登雲跋¶
　　考是書卷目各家著錄互異唐宋藝文志及晁氏¶
　　讀書志並作二十六卷惟馬氏文獻通考作二十¶
<pb:KR2n0009_WYG_009-18b>¶
　　卷陳氏書錄解題又作三十六卷與此本亦異按¶
　　鏡湖遺老識語稱餘杭鏤本亾三十篇又有脱字¶
　　漏句凡本得於東牟王氏四明使君於元豐初奉¶
　　詔修書於資善堂取太清樓藏本為之校定元祐¶
　　壬申余喜得此書校讐始就為一客挾去後三年¶
　　見歸因募筆工錄之云云據此則鏡湖遺老為宋¶
　　人其時所校定者原未嘗刋刻此本有陳世寳訂¶
　　正朱東光補㕘張登雲繙校諸名目刊列于標題¶
<pb:KR2n0009_WYG_009-19a>¶
　　之下是其書為登雲所手刻而遵用鏡湖遺老校¶
　　定舊本概可見也陳世寳朱東光爵里俱無考張¶
　　登雲山東兖州府寧陽縣人登隆慶辛未進士見¶
　　太學題名碑¶
　　明鄭曉蔵本有淡泉大司宼章二印曉字窒甫號¶
　　淡泉海鹽人嘉靖元年舉鄉試第一明年成進士¶
　　由職方主事歴官刑部尚書以忤嚴嵩之故坐事¶
　　落職隆慶初贈太子少保諡端簡明史有傳¶
<pb:KR2n0009_WYG_009-19b>¶
　¶
　¶
論衡(二函冊/十二)¶
　　漢王充著三十卷後有宋楊文昌後序¶
　　文昌爵里無考其序作於慶厯五年稱先得俗本¶
　　七率二十七卷其一程氏西齋所貯又得史館本¶
　　各三十卷於是互質疑謬沿造本源又為改正塗¶
　　注凡一萬一千二百五十九字募工刋印云云今¶
<pb:KR2n0009_WYG_009-20a>¶
　　考&KR0303;公武陳振孫馬端臨諸家著録卷目悉符則¶
　　文昌校刋之本為可據矣此本版心下方有通津¶
　　草堂四字紙質墨光係為明製葢取文昌定本而¶
　　重加校刻者¶
農書(一函/五冊)¶
　　元王禎著農桑通訣五卷農桑圖譜二十卷穀譜¶
　　十卷共三十五卷前禎自序後山東巡撫准刋文¶
　　移¶
<pb:KR2n0009_WYG_009-20b>¶
　　此書巻末有大明萬厯二載甲戌濟南府章邱縣¶
　　刋行木記而卷首則載嘉靖九年山東巡撫邵准¶
　　布政司顧應祥申請文移一通内稱元豐城縣尹¶
　　王禎所著農書三部久無刻本應再加校正命工¶
　　翻刻分發所屬附州縣掌印治農等官云云是此¶
　　書初刻於嘉靖九年而章邱縣署又翻刻於萬厯¶
　　二年故橅印字畫俱不能工整然實為重農務本¶
　　之書固自可寳考泰安府志稱王禎字伯善東平¶
<pb:KR2n0009_WYG_009-21a>¶
　　人官旌徳令再調永豐不言其為豐城尹按永豐¶
　　豐城二邑皆𨽻江西名復相近其中所載或各有¶
　　訛誤也禎為山左人其書自盛傳於故土官山左¶
　　者因為刻梓以表章之苐惜木記中未載章邱縣¶
　　尹之名遂不可考其人固勤於民事者矣顧應祥¶
　　字惟賢長興人𢎞治乙丑進士累官南京刑部尚¶
　　書贈太子少保著有崇雅堂集見浙江通志¶
六子全書(一函/八冊)¶
<pb:KR2n0009_WYG_009-21b>¶
　　老子二卷河上公章句前三國葛元序次老氏聖¶
　　紀圖荘子十卷晉郭象注唐陸徳明音義前象序¶
　　次太極圖説列子八卷晉張湛註唐殷敬順釋文¶
　　前湛序荀子二十卷唐楊倞註前倞序次圖揚子¶
　　十卷晉李軌唐柳宗元宋宋咸呉祕司馬光註前¶
　　咸序并進書表次光序次圖文中子十卷宋阮逸¶
　　註前逸序書首載宋龔士卨總序¶
　　前宋版中有荀子一部南華真經一部其版皆與¶
<pb:KR2n0009_WYG_009-22a>¶
　　此書之荀子荘子相同觀揚子序後木記云將監¶
　　本四子精加校正謄作大字刋行是宋時初刻止¶
　　有四子也龔士卨序于老莊荀揚之外兼論文中¶
　　而不及列子則士卨増刋亦止五子今書有六子¶
　　者葢明人翻刻時始増列子無疑也且書中通體¶
　　字畫俱不圓整而序文之字用筆牽連處并多紕¶
　　謬尤為翻刻之明證苐所載揚子亦止十卷據木¶
　　記所云豈宋時監本已改併十三卷為十卷耶¶
<pb:KR2n0009_WYG_009-22b>¶
　　明毛晉王時敏俱經收蔵按朱彛尊明詩綜小傳¶
　　時敏字遜之號烟客太倉州人太傅錫爵孫承祖¶
　　䕃官尚寳司丞𢎞載家蔵印無考¶
　¶
　¶
　　闕補莊子卷五(二十八/)卷七(三十一/三十)揚子卷十(一/)¶
六子全書(二函冊/十四)¶
　　篇目同前不載圖¶
<pb:KR2n0009_WYG_009-23a>¶
　　此書版心上方俱標世徳堂刋乃為六子合印全¶
　　本也版式刻工逺勝前部然書首仍載龔士卨序¶
　　則于序中之止言五子並未加考且標為老子道¶
　　徳經序益見其疎畧實甚矣¶
　　收蔵印記無考¶
　¶
　¶
六子全書(二函册/十四)¶
<pb:KR2n0009_WYG_009-23b>¶
　　篇目同前¶
　　此即世徳堂刋本而鑱去版心之字惟於老子上¶
　　卷第五葉標桐隂書屋校葢其版為書賈所得遂¶
　　鑱去世徳堂偽充宋槧又故作校正之名補刋上¶
　　方以掩人耳目也¶
　　闕補荀子卷十(二十三/)¶
六子全書(二函冊/十四)¶
　　篇目同前¶
<pb:KR2n0009_WYG_009-24a>¶
　　此亦鑱去世徳堂後印本然墨色精瑩印工之良¶
　　也¶
　　明張宏志蔵本宏志河南開封府項城縣人登崇¶
　　禎丁丑進士第見太學題名碑其仍稱曲江者葢¶
　　九齡之裔耳¶
　¶
　¶
　¶
<pb:KR2n0009_WYG_009-24b>¶
　¶
　¶
　¶
　¶
　¶
六子全書(八函冊/四十)¶
　　篇目同前¶
　　此本亦標桐隂書屋校而橅印在前二部之後紙¶
<pb:KR2n0009_WYG_009-25a>¶
　　墨俱遜¶
六子全書(六函冊/四十)¶
　　此本並將桐隂書屋校五字俱為割去而補痕顯¶
　　然又作偽之拙者矣¶
　　蕭蓼亭收蔵印未知誰氏¶
　¶
　¶
　　闕補老子卷上(十六/)列子巻八(十/)荀子巻十九(十/)¶
<pb:KR2n0009_WYG_009-25b>¶
　　(八/)文中子巻三(八/)卷五(十四/)¶
五子全書(一函/三冊)¶
　　鬻子一卷唐逢行珪註前行珪序並進書表子華¶
　　子二巻前漢劉向序鶡冠子三卷前宋陸佃序唐¶
　　韓愈讀鶡冠子文尹文子一卷前魏仲長氏序公¶
　　孫龍子一卷無序書首有明歐陽清總序¶
　　按此書巻數與宋時諸家所著録者互有盈縮&KR0303;¶
　　氏讀書志陳氏書録解題馬氏文獻通考所載子¶
<pb:KR2n0009_WYG_009-26a>¶
　　華子皆作十卷而此本止二卷&KR0303;氏陳氏所載尹¶
　　文子並作三卷馬氏作二卷宋史藝文志又作一¶
　　卷而此本則亦作一卷與宋史同陳氏馬氏所載¶
　　公孫龍子皆三卷而此本又止一卷惟鬻子鶡冠¶
　　子與諸書所載皆合此篇目異同之概也鬻子為¶
　　行珪所註考凌迪知萬姓統譜稱行珪為隋時人¶
　　而&KR0303;陳諸家皆謂行珪官華州鄭縣尉其書進于¶
　　永徽四年則已在唐髙宗時矣至諸家所載尹文¶
<pb:KR2n0009_WYG_009-26b>¶
　　子皆稱為仲長氏所定馬氏述李獻臣之言謂仲¶
　　長氏統也又言傳稱統卒於獻帝避位之年而此¶
　　云黄初末到京師豈史之誤乎云云葢以序中稱¶
　　黄初疑為非統而陳振孫又云仲長即統未知孰¶
　　是書首歐陽清序作于嘉靖五年清上饒人官浙¶
　　江按察司副使其序稱五子向有刻本久未及校¶
　　始為改誤補正云云則是宋元以降雖有舊刋之¶
　　版而此本乃清所别刻者矣¶
<pb:KR2n0009_WYG_009-27a>¶
荆川稗編(六函冊/六十)¶
　　明唐順之著一百二十卷前明茅坤序次順之自¶
　　序次茅一相序并例義¶
　　按順之此書博採經史諸子百家之説凡農圃醫¶
　　卜方技一切小道無不備載其書為順之門人毘¶
　　陵左烝所刋後茅坤姪一相以其不載原書批㸃¶
　　為之鑱入其實仍為左氏原版觀書中每卷標題¶
　　之下仍各載考校門人姓氏而左烝之名列於卷¶
<pb:KR2n0009_WYG_009-27b>¶
　　首是可證也考明史順之字應徳武進人嘉靖己¶
　　丑進士累官僉都御史巡撫淮揚天啟中追諡襄¶
　　文茅坤字順甫歸安人嘉靖戊戌進士累官廣西¶
　　按察司副使¶
　　補齋印記無考¶
　¶
　¶
梁谿漫志(一函/五冊)¶
<pb:KR2n0009_WYG_009-28a>¶
　　宋費衮著十卷前衮自序次國史院抄録梁谿漫¶
　　志牒文次宋樓鑰序施濟跋語¶
　　考宋史藝文志載是書入小説家止稱一巻以此¶
　　本證之則史臣之誤也費衮始末無考按常州志¶
　　梁谿源出恵山南流入太湖古溪狹小梁大同中¶
　　重浚故名梁谿則衮為常州人可知矣其自序作¶
　　于紹熙三年施濟識語作于嘉泰元年稱衮以書¶
　　屬濟濟于為邑之暇命工刻梓云云是此書初刻¶
<pb:KR2n0009_WYG_009-28b>¶
　　係出施濟之手然書前所載樓鑰序文乃作于嘉¶
　　定元年則距施濟刻梓之時已逾七載施之刋本¶
　　不應有之或鑰所作序者又别為一本此則明代¶
　　所刻因合前人所有序與識語而并載之耳¶
何氏語林(一函/六冊)¶
　　明何良俊著三十卷¶
　　是書刋刻精良橅印清朗為明版最佳之本前後¶
　　不載序跋惟第一巻後有清森閣雕梓木記考朱¶
<pb:KR2n0009_WYG_009-29a>¶
　　彛尊明詩綜小傳良俊字元朗松江華亭人由嵗¶
　　貢生授南京翰林院孔目有清森閣集則此書乃¶
　　其所自刋也書分三十六門取歴代史鑑中事實¶
　　依類引据止于元代自為之註¶
野客叢書(一函/十冊)¶
　　宋王楙著三十卷前楙自序并識語後宋郭紹彭¶
　　撰楙壙銘陳造跋¶
　　按紹彭所作楙壙銘述此書考證經史百氏下至¶
<pb:KR2n0009_WYG_009-29b>¶
　　騷人墨客佚事細大不捐士大夫爭先謄寫欲鋟¶
　　木以傳先生辭之據此則是書在宋時本未刋行¶
　　故文獻通考諸書及宋史藝文志均未著録直逮¶
　　明時始有刋本而王圻續通考仍未採入則固收¶
　　蔵希有之書也王楙郭紹彭宋史俱無傳陳造字¶
　　唐卿髙郵人淳熙進士累官朝散郎淮南安撫司¶
　　參議見髙郵州志¶
　　書中有趙氏子昻印記篆法不工又三呉世家一¶
<pb:KR2n0009_WYG_009-30a>¶
　　印字體並多譌謬書賈偽造不足存也¶
重廣補註黄帝内經素問(一函/十冊)¶
　　二十四卷唐王冰註宋林億孫奇高保衡校正孫¶
　　兆改誤前億等進書序次冰原序¶
　　按&KR0303;公武讀書志陳振孫書録解題俱稱王冰自¶
　　號啓元子陳氏又稱其為寶應中人官太僕令而¶
　　王冰之名載于讀書志及文獻通考者並作砯惟¶
　　宋史藝文志仍作冰字與此書同按集韻韻㑹諸¶
<pb:KR2n0009_WYG_009-30b>¶
　　書砯並音砰為水擊出巖聲與冰字音義迥别據¶
　　此書作冰則知&KR0303;馬二家之誤也又按宋史藝文¶
　　志及&KR0303;陳諸家著録皆第稱黄帝内經素問二十¶
　　四卷而無重廣補註之名則此本定為明人翻刻¶
　　時所加名目且書録解題但稱林億高保衡承詔¶
　　校定並無孫奇之名亦不言有孫兆改誤之事今¶
　　本増入孫奇孫兆二人則重廣補註之名當即為¶
　　此二人所加矣書中凡遇宋諸廟諱皆従缺筆葢¶
<pb:KR2n0009_WYG_009-31a>¶
　　偽充宋槧之所為然橅刻特精固翻版之絶佳者¶
　　林億于宋嘉祐中官光禄卿見至元嘉禾志孫奇¶
　　諸人無考¶
　　嘯月眠雲及丈夫意氣相許二印未詳¶
　¶
　¶
　¶
　¶
<pb:KR2n0009_WYG_009-31b>¶
重廣補註黄帝内經素問(二函冊/十四)¶
　　篇目同前¶
　　橅印在前部之後墨色少差而實為一版也¶
重修政和經史證類備用本草(二函四冊/二十)¶
　　宋唐慎微編輯三十卷後宋嘉祐間掌禹錫等補¶
　　注本草奏勅并圖經本草奏勅次政和間校刋證¶
　　類本草各官銜名次宋宇文虚中元劉祁書後二¶
　　篇¶
<pb:KR2n0009_WYG_009-32a>¶
　　此書卷首有金泰和甲子刋書木記别無序文其¶
　　自嘉祐以前所有本草諸序皆載于卷一中名為¶
　　序例而嘉祐間禹錫等進書奏勅又列于書末不¶
　　入卷中其體例殊不畫一葢因宋金元明輾轉重¶
　　刋互有改易故也按馬端臨文獻通考載證類本¶
　　草三十二卷述&KR0303;公武讀書志云慎微合兩本草¶
　　為一書且集書傳所記單方附之於本條之下所¶
　　謂兩本草者一名補註神農本草一名圖經本草¶
<pb:KR2n0009_WYG_009-32b>¶
　　皆掌禹錫等先後奉勅所編補註進于嘉祐之初¶
　　圖經進於嘉祐之末此書猶載兩次奏勅于後則¶
　　慎微藍本于此可見第考慎微此書前後稱名亦¶
　　復不一陳氏書録解題載大觀本草三十一卷稱¶
　　為唐慎微撰义稱仁和縣尉艾晟作序名曰經史¶
　　證類本草是合大觀本草與證類本草為一也馬¶
　　端臨文獻通考則載大觀本草三十一卷于前又¶
　　載證類本草三十二卷于後而于大觀本下即引¶
<pb:KR2n0009_WYG_009-33a>¶
　　陳振孫所稱艾晟作序名曰證類之言則名雖分¶
　　列而實復混同惟宋史藝文志直載大觀經史證¶
　　類備急本草三十二卷兩名始併為一名矣然諸¶
　　書但及大觀之名而總無政和之號且皆稱三十¶
　　二卷或稱三十一卷而此本獨三十卷并以重修¶
　　政和標題又備用之稱與宋史備急之名互異以¶
　　卷首金泰和甲子刋書木記證之是明時别據泰¶
　　和刋本重刻行世不以宋槧為準故卷數標題各¶
<pb:KR2n0009_WYG_009-33b>¶
　　有盈縮異同也况宇文虚中所作書後明言慎微¶
　　字審元成都華陽人治病百不失一不取一錢但¶
　　以名方秘録為請以此士人喜之得一藥名一方¶
　　論必録以告云云而文獻通考所引書録解題乃¶
　　云慎微不知何人考宋史虚中字叔通成都華陽¶
　　人大觀三年進士建炎二年應詔為祈請使使金¶
　　不歸受官至翰林學士知制誥兼太常卿封河内¶
　　郡開國公金人號為國師據此則虚中本與慎微¶
<pb:KR2n0009_WYG_009-34a>¶
　　同鄉故能詳其始末又知其書復經政和間奉勅¶
　　校刋在大觀時者尚非定本故又題為政和而分¶
　　卷則三十耳虚中使金與宋隔絶所作書後金人¶
　　刻之而宋人初未之見故謂慎微不知何人也此¶
　　書與後一部篇目雖同而板刻較工者按後一部¶
　　為明萬厯間蜀府承奉正陳瑛刋本其所載序文¶
　　有成化間山東巡撫原傑刋本序又有嘉靖間山¶
　　東臬使周珫刋本序則是書在明時固有三刻此¶
<pb:KR2n0009_WYG_009-34b>¶
　　或為成化嘉靖間所刋而闕其序文也考宋史掌¶
　　禹錫字唐卿郾城人登進士第累官尚書工部侍¶
　　郎劉祁無考¶
　　明内府藏本有廣運之寶¶
　¶
　¶
重修政和經史證類備用本草(二函冊/十二)¶
　　篇目同前前有明周俶王積項廷吉馬三才商輅¶
<pb:KR2n0009_WYG_009-35a>¶
　　序五篇¶
　　按商輅序為原傑刋本作王積項廷吉馬三才三¶
　　序為周珫刋本作周俶序則萬厯五年為蜀府承¶
　　奉正陳瑛校梓此書而作也慎微本蜀人蜀府為¶
　　刻其書足稱盛事獨惜橅印不精較之前部相去¶
　　不啻倍蓰矣原傑字子英陽城人正統十年進士¶
　　歴官山東湖廣巡撫贈太子太保周珫應城人累¶
　　官右僉都御史巡撫蘇松俱見明史本傳周俶字¶
<pb:KR2n0009_WYG_009-35b>¶
　　初卿成都人嘉靖辛丑進士歴應天府尹見凌迪¶
　　知萬姓統譜馬三才徳清人嘉靖丁丑進士見太學¶
　　題名碑商輅見前陳瑛王積項廷吉俱未詳考明¶
　　史諸王表太祖子椿於洪武十一年封蜀王二十¶
　　三年就藩成都其承奉正官名史中所載王府官¶
　　屬并無此稱或係當時所暫置者¶
圖繪寶鑑(一函/四冊)¶
　　元夏文彦著五卷補遺一卷前元楊維楨序文彦¶
<pb:KR2n0009_WYG_009-36a>¶
　　自序¶
　　考栗祁湖州志云夏文彦呉興人後居雲間精圖¶
　　畫著有圖繪寶鑑五卷行世但稱五卷不云有補¶
　　遺一卷今按文彦自序作于至正乙巳自謂彚而¶
　　成編分為五卷其補遺後别行又標至正丙午新¶
　　刋則補遺之作在文彦自序中且未之及故栗祁¶
　　作志亦従其畧不知乙巳丙午僅越一年自是一¶
　　時並刋非為後出栗志之疎固不足辨又按楊維¶
<pb:KR2n0009_WYG_009-36b>¶
　　楨序中稱雲間義門夏氏士良又稱士良名文彦¶
　　云云栗志僅詳其名而不及其字則其未經深考¶
　　可知也士良本至明時版已漫漶正徳中有錦衣¶
　　衞都指揮苗増字益之取家藏本繕冩重刋又彚¶
　　次當代善畫者續編為六卷刻於正徳己夘司經¶
　　局洗馬滕霄為序是本仍止五卷及補遺并無重¶
　　刋序跋係欲偽充原槧者然選紙堅緻古香黟然亦¶
　　佳本也楊維楨字亷夫浙江㑹稽人元泰定中進士¶
<pb:KR2n0009_WYG_009-37a>¶
宣和書譜(一函/二冊)¶
　　宋徽宗御撰二十卷¶
　　按晁氏陳氏馬氏諸書目皆不載是書則在宋時¶
　　僅為内府秘籍並未流行見之者少當時有書畫¶
　　兩譜刻梓者似應合版而此獨單行猶之米芾書¶
　　畫史二卷載於書録解題者即為分列且宋史藝¶
　　文志止存畫史而不及書史可知古人書畫分載¶
　　之書原可析卷單行也此本橅印雖清而字畫不¶
<pb:KR2n0009_WYG_009-37b>¶
　　能工整其為明代坊間所刻無疑¶
　　收藏印記無考¶
　¶
　¶
東觀餘論(一函/二冊)¶
　　宋黄伯思著二卷前總目後有伯思自序後宋樓¶
　　鑰序¶
　　此書在宋嘉定間樓鑰刻之建安漕司此明時項¶
<pb:KR2n0009_WYG_009-38a>¶
　　篤夀翻刻樓本故存其序總目及上下卷標題下¶
　　皆刋篤夀名而嘉禾項氏萬卷堂梓方圓木記凡¶
　　四見於書中第以出自翻板橅印不能工整考宋¶
　　史伯思字長睿邵武人元符三年進士累官祕書¶
　　郎自號雲林子别字霄賔樓鑰項篤夀見前¶
御題米已闢王黄斥米従来聚訟每紛如千年下議千¶
年上幾事實當幾事虛筆正明言在心正古書垂法示¶
今書重摹淳化加詳訂也覺斯之未信予乙未新正中¶
<pb:KR2n0009_WYG_009-38b>¶
澣御筆鈐乾隆雙璽¶
　　潄玉亭諸印未詳其人¶
　¶
　¶
東觀餘論(一函/六冊)¶
　　篇目同前後有宋黄䚮序¶
　　此本雖多黄䚮一序而實為項氏刋版書中所有¶
　　篤夀名及刋印之木記俱為書賈割去意在欲充¶
<pb:KR2n0009_WYG_009-39a>¶
　　宋槧而補紙之痕終不能掩也¶
　　泰興季氏藏本内有宋本小印亦季氏所鈐盖因¶
　　未見項氏完書遂為所惑今有前部可證此印不¶
　　復採入餘印無考¶
　¶
　¶
　¶
　¶
<pb:KR2n0009_WYG_009-39b>¶
　¶
　¶
古今法書苑(三函冊/十八)¶
　　明王世貞著七十六卷前世貞二序次王乾昌序¶
　　乾昌序稱公家藏有古今法書苑七十六卷晚年¶
　　欲刋行未果友人宋賓之氏得其副墨攜示重與¶
　　吾鄉勝流開士搜討是正積有嵗年云云是世貞¶
　　撰成此書未經付梓乾昌實始刻之世貞二序一¶
<pb:KR2n0009_WYG_009-40a>¶
　　為孫孟芳書一為陸萬里書考松江志萬里字君¶
　　羽華亭人工書於時莫雲卿早逝而董文敏後起¶
　　故萬里稱獨步焉乾昌孟芳亦皆自題雲間人與¶
　　陸氏同鄉里孟芳所作𨽻書古雅有法疑皆為乾¶
　　昌所屬其稱吾鄉勝流者殆謂此也王世貞見前¶
　本朝大學士髙陽李霨藏本霨字景霱直𨽻髙陽人¶
　　順治三年進士改庶吉士授編修累官至保和殿¶
　　大學士加太子太師諡文勤¶
<pb:KR2n0009_WYG_009-40b>¶
　¶
　¶
初學記(五函冊/三十)¶
　　唐徐堅著三十卷前宋劉本序¶
　　劉本序作於紹興四年不述刋刻始末此本上方¶
　　有九洲書屋四字觀其版式字體葢出明人所刋¶
　　橅印頗為清朗考新唐書徐堅字元固湖州長城¶
　　人舉秀才及第累官祕書監左散騎常侍集賢院¶
<pb:KR2n0009_WYG_009-41a>¶
　　學士贈太子少保諡曰文劉本無考¶
　　收藏二印未詳其人¶
　¶
　¶
初學記(二函四冊/二十)¶
　　篇目同前¶
　　清朗不及前部橅印在其後也¶
　　收藏二印未詳其人¶
<pb:KR2n0009_WYG_009-41b>¶
　¶
　¶
　　闕補卷二(十六/)卷二(十六/)卷九(十二/)卷十三(二十/一)¶
　　卷二十八(三十/)卷三十(十/)¶
初學記(三圅一冊/三十)¶
　　篇目同前¶
　　此書版心上方標安桂坡館每卷標題之下又¶
　　稱錫山安國校刋安國見前其人所刋書籍甚¶
<pb:KR2n0009_WYG_009-42a>¶
　　夥流傳亦廣而善本則不多得此書版式字體¶
　　與前二部相同葢取九洲書屋之本而翻刻之¶
　　者¶
　　明焦竑藏本有澹園印記竑見前又有范大澈印¶
　　按後藝文類聚中亦有其收藏印記稱四明范生¶
　　當屬范欽後人亦天一閣所蔵書也¶
　¶
　¶
<pb:KR2n0009_WYG_009-42b>¶
　¶
　¶
　¶
　¶
　¶
　¶
　　闕補卷二十二(一/)卷二十三(六三/十)卷二十九(二十/二)¶
初學記(一圅冊/十二)¶
<pb:KR2n0009_WYG_009-43a>¶
　　篇目同前¶
　　亦安氏翻刻之版橅印并出一時¶
　　闕補序(四/)¶
白孔六帖(十函册/五十)¶
　　唐白居易纂宋孔𫝊續編共成一百卷宋韓駒序¶
　　此書橅印精良紙墨亦出上選係明版之最佳者¶
　　孔𫝊宋史無傳凌迪知萬姓統譜載傳字世文兖¶
　　州人孔子五十世孫精於易學建炎初與孔端友¶
<pb:KR2n0009_WYG_009-43b>¶
　　南渡寓居衢州率族人拜疏於闕下叙家門故事¶
　　歴知邠州陜州撫州改知建昌進續白氏六帖文¶
　　樞要覽詔送秘書省所著有東家雜記杉溪集官¶
　　至中散大夫宋史韓駒字子蒼仙井監人政和中¶
　　賜進士出身累官中書舍人兼權直學士院贈中¶
　　奉大夫考唐書藝文志作白氏經史事類一名六¶
　　帖程大昌演繁露謂開元課試之法裁紙為帖白¶
　　書為制科特設故以帖為名其載於宋史藝文志¶
<pb:KR2n0009_WYG_009-44a>¶
　　者則稱白氏六帖三十卷前後六帖三十卷注云¶
　　前白居易撰後宋孔𫝊撰所云前後六帖三十卷¶
　　者葢謂前後皆三十卷共六十卷也故陳氏書録¶
　　解題及馬氏文獻通考皆先列六帖三十卷後列¶
　　後六帖三十卷合之皆止六十巻今本分為百卷¶
　　乃明人所更與宋槧卷目異焉¶
白孔六帖(四函二册/三十)¶
　　篇目同前¶
<pb:KR2n0009_WYG_009-44b>¶
白孔六帖(十函二册/一百)¶
　　篇目同前¶
　　以上二書皆與前部同時橅印之本¶
　　收藏二印未詳其人¶
　¶
　¶
百川學海(二函册/十六)¶
　　宋左圭纂分甲乙丙丁戊己庚辛壬癸十集前圭¶
<pb:KR2n0009_WYG_009-45a>¶
　　自序¶
　　左圭宋史無傳其自序有夀諸梓以溥其傳之語¶
　　則圭固嘗自刋而此本字畫㕘錯係出翻版¶
　　闕補學齋佔畢卷一(七/八)卷四(七六九/十)　(十五/)蔡邕¶
　　獨㫁卷下(十一/十二)九經補韻(五/九)　(六/)古今注卷下(五/六)¶
　　釋常談卷下(五/六)燕翼貽謀録卷三(三/四)卷四(五/六)卷五¶
　　(一/九)春明退朝録卷上(一/)卷中(八/)卷下(五三/十)玉堂雜¶
　　記卷中(二/八)揮麈録卷下(七/八)厚徳録卷一(五/六)卷三(三/四)¶
<pb:KR2n0009_WYG_009-45b>¶
　　文正王公遺事(九/十)龍城録卷上(五/六)卷下(一/二)前定録¶
　　(序/二)　(一/)&KR0303;氏客語(三十一/)道山清話(三十五/)晝簾¶
　　緒論(一十二/二)　(十九/)祛疑説(十五/二十)　(十九二/二十)宋景¶
　　文筆記卷上(五/)鼠璞(十十五/三  五)　(十十六/三  六)善誘文(序/九)　(一/)¶
　　螢雪叢説卷上(十一/十)卷下(九/十)西疇常言(十一/十二)東谷¶
　　所見(三一四十二/十)趙元素雞肋(全/)四六話卷上(十/)¶
　　四六談麈(序/)文房四友除授集(四一/十)騷畧卷一(五/六)¶
　　(七/)獻醜集(一/二)選詩句圖(六十七之十二之十四/二  四  二十六)石¶
<pb:KR2n0009_WYG_009-46a>¶
　　林詩話卷中(三/四)東萊詩話(一/)珊瑚鈎詩話卷三(十/)¶
　　貢父詩話(四/)後山詩話(五/)許彦周詩話(一六十五/十)¶
　　庚溪詩話卷下(九三十十四/十)竹坡詩話(三之五十六/十五)¶
　　法帖釋文卷七(三/)卷九(五/)海岳名言(四/)書㫁(三/)續¶
　　書譜(四/六)歙州硯譜(五/六)刀劍録(七/八)香譜(五/六)茶經卷下¶
　　(九/)煎茶水記(五/)茶録(四/)筍譜(五十二十一/二  二)蠏譜(九/)¶
　　茘支譜(三/)菊譜(十一/)海棠譜巻上(五/)巻下(一/二)禽經¶
　　(十/)¶
<pb:KR2n0009_WYG_009-46b>¶
羣書考索(十二函/一百册)¶
　　宋章如愚輯前集六十六卷後集六十五卷續集¶
　　五十六卷别集二十五卷共二百十二卷¶
　　考金華先民傳稱如愚字俊卿金華人慶元中登進¶
　　士第累官國子博士改知貴州開禧中被召上疏極¶
　　諫時政因忤韓侂胄罷歸講學論道逺近咸師尊之¶
　　稱曰山堂先生所著有羣書考索六十六卷云云葢¶
　　作傳者僅見其前集而不知其尚有後續别三集也¶
<pb:KR2n0009_WYG_009-47a>¶
　　今坊間所行刋本亦止有前後續三集而别集往¶
　　往無之此書方為全本橅印頗精亦明版之佳者¶
事類賦(二函册/十六)¶
　　宋呉淑著三十卷前宋邊惇徳序次淑進注事類¶
　　賦狀¶
　　考宋史呉淑字正儀丹陽人預修太平御覽太平¶
　　廣記文苑英華作事類賦百篇以獻詔令注釋淑¶
　　分注成三十卷上之官至職方員外郎卒於咸平¶
<pb:KR2n0009_WYG_009-47b>¶
　　五年此書卷三十後刋宋紹興丙寅右迪功郎特¶
　　差監潭州南嶽廟邊惇徳左儒林郎紹興府觀察¶
　　推官主管文字陳綬右従政郎充浙東提舉茶鹽¶
　　司幹辦公事李端民校梓觀此則淑書成于咸平¶
　　以前上于太宗之朝初無刋本直至紹興末年浙¶
　　東官屬方為付梓而書中于每卷標題之下呉淑¶
　　銜名之次標都事錫山華麟祥校刋麟祥雖未詳¶
　　其人而版心上方刋崇正書院四字考常州府志¶
<pb:KR2n0009_WYG_009-48a>¶
　　宋寶祐中無錫令袁従為祠以祀楊時陸九淵張¶
　　栻楊簡袁燮袁甫喻樗尤袤蔣重珍曰九先生祠¶
　　元教授虞薦發去陸九淵張栻楊簡袁燮袁甫益¶
　　以李祥名五先生祠嘉靖八年邑人華雲益以李¶
　　綱邵寶為七賢祠而榜曰崇正書院夫崇正之名¶
　　始於嘉靖八年則此書版行葢出於嘉靖以後也¶
　　邊惇徳字公辨楚邱人才思敏給以能詩名見凌¶
　　迪知萬姓統譜李端民字平叔見洪邁容齋五筆¶
<pb:KR2n0009_WYG_009-48b>¶
　　陳綬無考¶
　　南康白鹿書院藏本有印記魯國世家印無考¶
　¶
　¶
事類賦(二函册/十六)¶
　　篇目同前¶
　　此書係従前版翻刻其版心之崇正書院改刋寧¶
　　夀堂其呉淑華麟祥標名處改刋三呉徐守銘警¶
<pb:KR2n0009_WYG_009-49a>¶
　　卿校梓長洲杜大中子庸同梓卷末亦鑱去邊惇¶
　　徳等銜名葢故為變其面目以圖鬻市之本刻手¶
　　拙劣逺遜前部所稱徐守銘杜大中未必非書賈¶
　　借名也¶
　　明焦竑藏本有澹園焦氏印竑見前餘印無考其¶
　　卷三卷十二并有字畫糢糊之印不可辨識也¶
　¶
　¶
<pb:KR2n0009_WYG_009-49b>¶
　¶
　¶
　¶
　¶
事類賦(一函冊/十四)¶
　　篇目同前¶
　　此書于毎卷呉淑銜名之後留空一行葢本欲列¶
　　校梓者之名而未經刋入其卷三十後所載邊惇¶
<pb:KR2n0009_WYG_009-50a>¶
　　徳等銜名雖與前第一部同而版式各異橅刻特¶
　　精實出錫山華本之上¶
　　明仇英藏本有十洲印按王穉登丹青志載英字¶
　　實父號十洲太倉人移家郡城畫師周臣而格力¶
　　不逮工于臨摹往往亂真¶
　¶
　¶
紀纂淵海(四函二册/三十)¶
<pb:KR2n0009_WYG_009-50b>¶
　　宋潘自牧著一百卷前明陳文燧胡維新二序次¶
　　編校姓氏¶
　　考金華府志自牧金華人官福州教授其書不載¶
　　于宋史及文獻通考諸書今觀陳文燧序稱予先¶
　　世求之閩蜀得其前編周流呉越復購後編寶玩¶
　　葢幾百年矣云云是自牧此書其初原有前後兩¶
　　編亦無刋行定本故文燧既云求得又云復購也¶
　　文燧序又稱余戊寅冬承乏畿南公暇謬為補注¶
<pb:KR2n0009_WYG_009-51a>¶
　　剥落太甚者屬别駕蔡公司理顧公學博呉公采¶
　　輯諸書補缺序次示諸太守越峯王公邑令呉君¶
　　皆願捐俸梓之梓成分為門若干條若干卷若干¶
　　云云據此則是書不但為文燧所刋其卷目門類¶
　　亦更定于文燧之手書中所分一百卷并分為五¶
　　十八部者未必與自牧原書一一符合也考明太¶
　　學題名碑文燧臨川人嘉靖壬戌進士其序作于¶
　　萬厯己卯時為河南按察副使胡維新與文燧同¶
<pb:KR2n0009_WYG_009-51b>¶
　　官故為之序維新餘姚人嘉靖己未進士亦見太¶
　　學題名碑¶
　　闕補卷十二(十六/)卷十六(十二/)卷二十四(三/)卷四¶
　　十(三十七/)卷五十七(二十六/)卷六十五(十一/)卷七¶
　　十四(十一/)卷七十五(二十六/三十一)卷八十(二十四/)卷八¶
　　十五(二十二/二十三)卷八十六(二十/二)¶
古今合璧事類備要(十二函十册/一百二)¶
　　前集六十九卷後集八十一卷續集五十六卷宋¶
<pb:KR2n0009_WYG_009-52a>¶
　　謝維新編别集九十四卷外集六十六卷宋虞載¶
　　編前集首載維新自序宋黄似道跋¶
　　此書毎集卷首標題之下皆稱三衢夏相重摹宋¶
　　版校刋則知此書非宋槧矣第宋時既經刋行而¶
　　文獻通考宋史藝文志均未著録則此書在明以¶
　　前流傳固少也謝維新虞載皆建安人維新字去¶
　　咎載字子厚並見書中黄似道夏相無考¶
古今合璧事類備要(八函八册/三十)¶
<pb:KR2n0009_WYG_009-52b>¶
　　篇目同前闕黄似道跋¶
　　此書各集卷首皆割去夏相校刻一行補以别紙¶
　　其清朗迥出前部之上葢同出一版而選紙選墨¶
　　橅印獨工書賈以其精好遂思作偽耳¶
　　明邵寶藏本印記見前書中又有端本印端字俱¶
　　作山旁亦係書賈偽作不足采入¶
<pb:KR2n0009_WYG_009-53a>¶
　　闕補别集卷八(五/)¶
羣書集事淵海(六函二册/三十)¶
　　不著撰人姓氏四十七卷前明劉健序後明李東¶
　　陽謝遷二序¶
　　按明高儒百川書志以此書為𢎞治間人所撰今¶
　　考李東陽序則稱國初人輯不著姓名謝遷序則¶
　　稱此書所采自春秋戰國迄于前元而不著名氏¶
　　豈元末之際窮居避世而托志于文字以終其身¶
<pb:KR2n0009_WYG_009-53b>¶
　　者如虞卿之徒歟一稱國初一稱元末俱不屬之¶
　　𢎞治則是百川書志所載祗以東陽與遷健三序¶
　　皆作于𢎞治乙丑遂誤以刻書之日為撰書之年¶
　　耳健序稱内官監左少監賈公性近于貨書家得¶
　　書四十七卷若類聚合璧之比題曰羣書集事淵¶
　　海甚便觀覽公愛而重之因校正舛訛重新諸梓¶
　　云云則此書刻自明季中官資饒而工審宜其橅¶
　　印獨精矣考明史劉健字希賢洛陽人天順四年¶
<pb:KR2n0009_WYG_009-54a>¶
　　庚辰進士累官少師吏部尚書華葢殿大學士贈¶
　　太師諡文靖謝遷字于喬餘姚人成化十一年乙¶
　　未進士第一官少傅戸部尚書謹身殿大學士諡¶
　　文正東陽見前¶
錦繡萬花谷(二函册/十六)¶
　　不著纂人姓氏八十卷前自序¶
　　考陳振孫書録解題載錦繡萬花谷四十卷續四¶
　　十卷謂序稱淳熙十五年作而不著名氏門類無¶
<pb:KR2n0009_WYG_009-54b>¶
　　倫理序文亦拙今此書所列巻數相同其序亦載于¶
　　書首則猶存宋槧之舊而橅刻不佳係翻版之故也¶
藝文類聚(四函四册/四十)¶
　　唐歐陽詢著一百卷前詢自序¶
　　按唐書藝文志此書係詢與令狐徳棻趙宏智等¶
　　同修則詢固總其成者陳振孫書録解題謂其所¶
　　載詩文賦頌之屬多今世所無之文集故宋人咸¶
　　重其書諸家簿録無不載之此本橅印頗精而不¶
<pb:KR2n0009_WYG_009-55a>¶
　　誌刋刻年月以版式紙質較之係為明槧歐陽詢¶
　　字信本臨湘人&KR0851;官太子率更令𢎞文館學士封¶
　　渤海男新唐書有傳¶
　　明四明范大澈藏本所鈐諸印大半見前其稱句¶
　　章灌園叟者考後漢書郡國志㑹稽郡縣餘姚句¶
　　章又郭璞注山海經稱句餘之山在餘姚南句章¶
　　北故二縣因以為名云以地理考之句章即今鄞¶
　　縣地也又有卧雲印考朱彛尊明詩綜小傳云陳¶
<pb:KR2n0009_WYG_009-55b>¶
　　宗虞字于韶閬中人嘉靖庚戌進士官按察副使¶
　　有卧雲樓稿據此則卧雲當為宗虞私印其餘典¶
　　客待従之臣并典屬國冏菴寳墨齋開承堂金義¶
　　玉几諸印未知誰氏所鈐¶
<pb:KR2n0009_WYG_009-56a>¶
¶
<pb:KR2n0009_WYG_009-57a>¶
新編古今事文類聚(十三函十册/一百三)¶
　　前集六十卷後集五十卷續集二十八卷别集三¶
　　十二卷宋祝穆編新集三十六卷外集十五卷富¶
　　大用編書首有穆自序¶
　　按祝穆自序作于淳祐丙午六年而宋史藝文志¶
　　不載此書似是穆雖撰成自為作序而其書仍未¶
　　刋行是以宋史不為著録又按書中新集外集皆¶
　　為富大用所編因其于職官一門獨畧特為増輯¶
<pb:KR2n0009_WYG_009-57b>¶
　　大用為何代人雖不可考然新集别集卷首次行¶
　　俱標南江富大用時可編則一創一因犂然可見¶
　　且全部標題特用新編二字自與穆書原本有别¶
　　其非舊刻無疑乃近時坊間通行别本俱削去大¶
　　用之名竟以全書盡屬之祝穆誤矣考凌迪知萬姓¶
　　統譜祝穆字和甫其先由江陵遷歙穆従朱子受業¶
　　以儒學昌其家所著有事文類聚方輿勝覽諸書¶
　　闕補續集巻十(三十六/)新集卷十九(十二/)¶
<pb:KR2n0009_WYG_009-58a>¶
唐詩紀事(六函八册/四十)¶
　　宋計有功著八十一卷前有功自序宋王禧序目¶
　　録後載明張子立識語¶
　　計有功宋史無傳按凌迪知萬姓統譜但稱有功¶
　　居魏公幕府紹興中遣詣行在奏對獻所著晉鑑¶
　　云云而未詳其里居今觀其書中自序識為臨卭¶
　　則知有功乃蜀人也王禧序作于嘉定甲申嵗稱¶
　　慶元辛酉始得是書立命數十吏傳録繙閲累年¶
<pb:KR2n0009_WYG_009-58b>¶
　　手自讐校十是正其七八乃鋟之於懐安郡齋是¶
　　此書初刻係出於王禧之手而張子立又為重校¶
　　覆刋因作識語于其後也又考朱彞尊明詩綜小¶
　　傳張子立字原禮黄縣人中嘉靖丙戌科進士官¶
　　至右僉都御史巡撫延綏¶
　　梁澍收藏印記無考¶
<pb:KR2n0009_WYG_009-59a>¶
　　闕補卷五十一(五/)¶
　¶
　¶
　¶
　¶
　¶
　¶
　¶
<pb:KR2n0009_WYG_009-59b>¶
　¶
　¶
　¶
　¶
　¶
　¶
　¶
欽定天禄琳琅書目卷九¶
